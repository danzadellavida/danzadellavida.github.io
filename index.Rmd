---
title: "Biodanza met Danza Della Vida in Brugge"
output:
    html_document:
        code_download: false
        toc: false
        number_sections: false
        code_folding: "none"
---

![](./figs/dansenAchtergrond2022.jpg)

Lichaamstaal is even belangrijk en soms belangrijker dan gesproken taal. Het luisteren naar ons lichaam laat ook toe om ons bewust te worden van gevoelens en emoties, en ze te erkennen. Onze lichaamshouding vertelt veel over ons levenspad. Door de gebeurtenissen, contacten, onze leefomgeving, de aandacht en liefde die we krijgen, gaat ons lichaam een bepaalde houding aannemen. Deze houding voelt vertrouwd aan. Sommige facetten in onze houding en lichaamstaal die ooit zijn ontstaan vanuit bescherming en toen zinvol waren, kunnen later onze groei, levensvreugde en omgeving (on)bewust beïnvloeden. Je meer bewust worden van je lichaamshouding kan er dan ook voor zorgen dat je zowel fysiek als emotioneel je plek kan innemen op een manier die goed voelt voor jou en anderen, dicht bij jezelf, in je midden.

Het ervaren en onderzoeken van het lichaam schept nieuwe belevings-, bewegings- en gedragsmogelijkheden van waaruit we bestaande patronen en denkbeelden kunnen bijsturen, veranderen of versterken. N-zicht werkt hierbij volgens het systeem Biodanza.

Biodanza maakt gebruik van de kracht van muziek, dans en beweging in groep om tot een beleving (vivencia) te komen. Dat brengt positieve veranderingsprocessen op gang die door kunnen werken in ons dagdagelijkse leven. Jezelf en de ander ontmoeten staat in Biodanza centraal. Om tot een beleving te komen is het belangrijk dat we ons veilig voelen in de groep. We staan open voor elkaar zonder oordeel.

Biodanza is Gym voor de emoties en

- laat ons opnieuw verbinden met onszelf, de anderen en het universum (menselijke integratie)
- het verbetert de algemene energie waardoor je cellen en je organisme wordt gestimuleerd om zich te vernieuwen (vernieuwing van het organisme)
- stimuleert ons om warmte en affectiviteit opnieuw in de wereld te zetten (affectieve heropvoeding), en,
- laat ons weer voeling krijgen met onze basisinstincten (oorspronkelijke manier van leven).

Biodanza is een pad naar de vreugde van het leven.

Het werd gecreëerd door Rolando Toro Araneda uit Chili, voormalig hoogleraar expressie psychologie aan de Universiteit van Chili. Rolando Toro haalde inspiratie uit de antropologie en de gedragsbiologie. De theoretische achtergronden van Biodanza werd gevonden in de biologie: de wetenschap van het leven.

[Wekelijkse Groep Biodanza](http://www.n-zicht.be/wekelijkse-groep-biodanza/)  

[Getuigenissen](./getuigenissen.html)
